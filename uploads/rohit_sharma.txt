रोहित गुरुनाथ शर्मा (जन्म 30 अप्रैल 1987), एक भारतीय अंतर्राष्ट्रीय क्रिकेटर है, जो की वर्तमान में भारतीय क्रिकेट टीम के वनडे और टेस्ट प्रारूपों के कप्तान है। उन्हें व्यापक रूप से सर्वश्रेष्ठ बल्लेबाजों में से एक और सर्वकालिक महान सलामी सर्वश्रेष्ठ बल्लेबाजों में से एक माना जाता है। वह अंतरराष्ट्रीय क्रिकेट में भारत की राष्ट्रीय क्रिकेट टीम, आईपीएल में मुंबई इंडियंस और घरेलू क्रिकेट में मुंबई के लिए दाएं हाथ के बल्लेबाज के रूप में खेलते हैं। रोहित मुंबई इंडियंस की कप्तानी भी करते थे और उनके नेतृत्व में टीम ने 5 खिताब जीते हैं।[1]

उन्होंने अपने टेस्ट कैरियर की शुरुआत वेस्टइंडीज क्रिकेट टीम के खिलाफ 09 नवम्बर 2013 को कोलकाता के ईडन गार्डन्स [2] मैदान पर खेलकर की थी उस मैच में रोहित ने 177 रनों की पारी खेली थी, उन्होंने 108 वनडे मैचों के बाद टेस्ट मैच खेला था। जबकि एक दिवसीय अन्तरराष्ट्रीय क्रिकेट कैरियर की [3]शुरुआत 23 जून 2007 को आयरलैण्ड क्रिकेट टीम के विरुद्ध की थी। इनके अलावा रोहित ने अपने ट्वेन्टी-ट्वेन्टी में अपना पहला मैच 19 सितम्बर 2007 को इंग्लैंड क्रिकेट टीम के खिलाफ खेला था।

13 नवम्बर 2014 को कोलकाता के ईडन गार्डन्स मैदान पर श्रीलंकाई टीम के खिलाफ बल्लेबाजी करते हुए 264' रनों की पारी खेलकर एक दिवसीय अन्तरराष्ट्रीय क्रिकेट में एक मैच में सबसे अधिक रन अर्थात सर्वोच्च स्कोर बनाकर नया कीर्तिमान कायम किया है। रोहित शर्मा एक दिवसीय क्रिकेट इतिहास में सबसे ज्यादा दोहरे शतक लगाने वाले पहले खिलाड़ी है। रोहित शर्मा क्रिकेट इतिहास में पहले ऐसे बल्लेबाज है जिन्होंने वनडे क्रिकेट में तीन दोहरे शतक, ट्वेन्टी-२० अन्तरराष्ट्रीय में दिया 5 शतक है। उनकी कप्तानी में भारत ने 2018 में एशिया कप और निदास ट्रॉफी जीती।[4]

फ़ोर्ब्स इण्डिया 2015 के भारत के 100 शीर्ष प्रसिद्ध व्यक्तियों में शर्मा को 8वाँ स्थान मिला। महेन्द्र सिंह धोनी और गौतम गम्भीर के बाद अपनी टीम को आईपीएल खिताब दिलाने वाले तीसरे कप्तान हैं। २०१८ एशिया कप में रोहित शर्मा को भारतीय क्रिकेट टीम की कप्तानी मिली और फाइनल मैच में बांग्लादेश को हराकर खिताब भी जीता।[5]

2022 मे श्रीलंका के खिलाफ उन्होंने नया कीर्तिमान बनाया , वह T20 क्रिकेट में सबसे ज्यादा रन बनाने वाले खिलाड़ी बने 